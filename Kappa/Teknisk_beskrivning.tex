
\section{Teknisk beskrivning}

Roboten är uppdelad i fyra olika delsystem med varsitt ansvarsområde som vart och ett löser ett tydligt delproblem. Det första av delsystemen, kallat chassit, kontrollerar motorer och har en regleralgoritm för att se till att roboten följer linjen. Denna enhet har även det övergripande ansvaret för roboten. Det betyder till exempel att den säger till delsystem arm då det är dags att plocka upp ett föremål. Detta innebär att den också ansvarar för att föremål ställs ned och plockas upp på rätt station.

Armenheten kontrollerar och styr de servon som sitter i robotarmen och ansvarar för funktionaliteten som krävs för att plocka upp samt sätta ner föremål vid plockstationerna.

Sensorenheten är den enhet som samlar in den information som resten av roboten använder för att ta de styrbeslut som krävs för att slutföra uppgiften. Denna enhet svarar bara på förfrågningar av andra enheter och tar inga egna initiativ för att börja samla information.

Kommunikationsenhetens uppgift är att kommunicera relevant information ut till omvärlden. Detta görs dels till datorn med hjälp av blåtand, dels med hjälp av en skärm monterad på roboten. Även denna fungerar som en slav och skriver endast saker på skärmen då någon säger åt den att göra det. Den vidarebefordrar också data mellan robotens delsystem och en persondator via bussen samt blåtand.

\nyBild{Robot_oversikt.png}{Förklaring av robotens delar}{robotoversikt}{0.8}

%\begin{test}
%  \LIPSversionsinfo{0.1}{2014-05-20}{Första utkast.}{EN}{LN}
%\end{test}
%\newpage

Figur \ref{fig:robotoversikt} visar huvuddelarna på kretskorten med följande numrering:
\begin{enumerate}
\item Sensorenhetens processor
\item Strömbrytare till batteriet
\item Knapp för nollställning av sensorenhet
\item Kommunikationsenhetens processor
\item Armenhetens processor
\item Blåtandsmodem för kommunikation mellan robot och persondator
\item Knapp för nollställning av kommunikationsenhetens och armenhetens processorer
\item Knapp för att påbörja linjeföljning i autonomt läge
\item Knapp för nollställning av chassienhetens processor
\item Chassienhetens processor
\item Omkopplare för val av autonomt eller manuellt läge
\end{enumerate}


