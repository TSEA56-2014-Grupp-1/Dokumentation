

\section{Problemformulering}

För att roboten ska kunna navigera genom lagerutrymmet finns det en bana markerad med svart tejp på golvet. Längs med tejpen markeras de stationer där föremål ska plockas upp respektive lämnas av med hjälp av en bit tejp vinkelrät mot banan.

\nyBild{bana.pdf}{Översiktlig bild av bana och robot}{bana}{0.75}

Roboten måste även kunna avgöra om ett föremål ska plockas upp på en station och på vilken station föremålet ska lämnas av. Därför är stationerna utrustade med var sin RFID-tagg\footnote{RFID (Radio Frequency Identification) är en teknik som kan användas för trådlös identifiering. Olika varianter finns, men i projektet används en aktiv läsare som identifierar passiva taggar.} innehållandes ett för stationen unikt identifikationsnummer. För detaljer, se banspecifikationen i bilaga \ref{sec:banspec}.

De grundläggande krav roboten måste uppfylla för att klara uppgiften inkluderar att följa en linje, läsa av RFID-taggar samt att plocka upp föremål. Utöver dessa grundläggande krav är projektets tillämpbarhet på ett verkligt scenario i stor del beroende av att kraven inte bara kan uppfyllas, utan även utföras autonomt. Av denna anledning så innefattar den utökade kravbilden, i kravspecifikationen markerad med lägre prioritet, i huvudsak krav vilka innebär en för roboten ökad autonomi.

En ökad grad av autonomi innebär i detta projekt huvudsakligen att roboten klarar av att plocka upp samt sätta ned föremål utan mänsklig inblandning. Detta medför att uppgiftens komplexitet snabbt ökar då kravbilden utökas förbi den grundläggande funktionalitet som i kravspecifikationen är beskriven med prioritet 1. Robotens förmåga att plocka upp ett föremål autonomt kräver inte bara förmågan att kontrollera armen, utan även ett system för att insamla information om föremålets exakta position samt att översätta och vidarebefordra denna information till armen. Vidare måste armen i sin tur kunna röra sig i rummet med en sådan precision att upplockning av föremål kan göras utan att en människa kontinuerligt korrigerar armens position.
