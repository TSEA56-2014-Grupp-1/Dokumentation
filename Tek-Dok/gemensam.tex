\section{Gemensamma funktioner}
Detta avsnitt beskriver olika funktioner som inbegriper eller används av flera olika moduler.

\subsection{Protokoll för seriell kommunikation mellan robot och PC}
\label{sec:bt-protokoll}
Protokollet som roboten och PC-gränssnittet använder är uppbyggt av olika typer av paket. Varje typ av data som skickas har ett fördefinierat unikt paket-ID, som indikerar för en mottagare hur datan ska hanteras. Paket-ID:t är alltid den första byten av en överföring. Figur \ref{fig:btpaket} visar hur ett paket är uppbyggt.

\nyBild{Bluetooth-protokoll.png}{Ett paket i den seriella kommunikationen mellan robot och PC, varje ruta är en byte lång.}{btpaket}{0.8}

Paketlängden som skickas med är antalet parametrar + 1, eftersom även kontrollsumman ingår i paketet. Paketlängden indikerar alltså hur många byte som finns kvar i paketet efter paketlängden.

Kontrollsumman bildas genom att summera värdena av alla bytes i paketet, exklusive kontrollsumman själv, trunkera summan till 8 bitar, och invertera värdet bitvis.

\subsection{USART}
\label{sec:usart}
AVR-processorns inbyggda USART-funktionalitet används av flera delsystem. Därför finns ett gemensamt bibliotek med funktionalitet för att skicka och ta emot data över en seriell lina.

Biblioteket använder en databuffer för att lagra mottagen data. Till buffern hör två pekare, en läspekare och en skrivpekare, som pekar till olika element i buffern och flyttas upp när man läser eller skriver i buffern. Genom att pekarna endast kan anta värden mellan 0 och 255, samma antal värden som det finns element i buffern, fås funktionalitet som i en ringbuffer eftersom pekarnas värden svämmar över till 0 när de ökas från 255.

När avbrottet, som indikerar att en byte har tagits emot, sker kommer den byte som tagits emot skrivas in i buffern på den position som skrivpekaren pekar på. Därefter ökas pekarens värde ett steg.

\nyBild{USART-buffer.png}{Byte-buffern som USART-biblioteket använder, och vilken data som räknas som tillgänglig och ej ännu läst. En ruta föreställer en byte.}{usartbuffer}{0.6}

För att läsa en byte från buffern anropas funktionen \verb|usart_read_byte|. Den undersöker om det finns någon data tillgänglig som inte redan har lästs (med andra ord, om läs- och skrivpekaren skiljer sig från varandra, se figur \ref{fig:usartbuffer}). I annat fall väntar den tills dess att det finns data, dock som mest under en bestämd timeout-tid. När det finns data läser den in en byte från den position i buffern som läspekaren pekar på till en variabel, och stegar upp läspekaren med ett steg.

För att skicka data används funktionen \verb|usart_write_byte| som undersöker om den inbyggda USART-modulens statusflaggor tillåter att man skickar data, och i sådana fall ger funktionen en byte till USART-modulen som direkt matar ut den på den seriella linan. Går det inte att skicka väntar funktionen till dess att det går innan den skriver datan till USART-modulen.

\subsection{Intern buss}
\label{sec:bus}

För att delsystemen internt ska kunna kommunicera med varandra finns en intern buss av typen multimaster, se avsnitt \ref{sec:bus-implementation}, I$^2$C\footnote{Inter-Integrated Circuit, en synkron seriell multimasterbuss.} implementerad.

\subsubsection{Protokoll}
\label{sec:bus-protokoll}
Alla transaktioner består av en adress med en skriv- eller läsbit, följt av två byte med data. Då enheten som initierat kontakten (master) vill skriva ut på bussen består de första 5 bitarna av ett ID. Detta ID bestämmer vilken funktion hos mottagaren, som alltså agerar slav, som ska hantera den data som överförs i de resterande 11 bitarna.

\nyBild{Buss-protokoll.pdf}{En lyckad skrivning från master till slav. Om NACK (No Acknowledgement, innebär att mottagaren ej mottagit data) skulle ha returnerats istället för ACK (Acknowledgement innebär att mottagaren tog emot data) kommer överföringen att avbrytas.}{busstransaktion}{1}

I fallet att master vill göra en förfrågan på bussen gör den först en skrivning till slaven. Detta gör då att slaven kör funktionen på det ID den fick med de resterande 11 bitar som inargument. Denna funktion returnerar ett 16 bitars värde vilket kommer vara det värde som skickas ut då mastern sedan begär en läsning från slaven. Mellan dessa två transaktioner är det viktigt att mastern inte släpper kontroll över bussen, eftersom slaven då skulle kunna returnera fel värde om en annan enhet skrivit till den efter den första transaktionen.

\subsubsection{Implementation}
\label{sec:bus-implementation}
Bussen är implementerad så att alla enheter kan initiera en transaktion och därmed kan alla enheter vara master på bussen. Detta gör att två eller fler enheter kan börja kommunicera på bussen samtidigt. Då detta sker kommer den enhet som skickar en låg bit först att vinna bussen och fortsätta med sin transaktion. De andra enheterna kommer då upphöra med sina transaktioner och efter att ett stop skickats på bussen kommer de att försöka igen. Detta kommer enheterna att göra tills dessa att de lyckats med en transaktion.

\begin{table}[H]
\centering
\begin{tabularx}{0.5\textwidth}{|X|X|}
\hline
\textbf{Enhet} & \textbf{Adress} \\ \hline
Sensor & 4 \\ \hline
Kommunikation & 5 \\ \hline
Chassi & 1 \\ \hline
Arm & 6 \\ \hline
\end{tabularx}
\caption{Adresser till de olika delsystem på den interna bussen.}
\label{tab:adress-buss}
\end{table}

I tabell \ref{tab:adress-buss} finns adresserna till de olika delsystemen. Adresserna har valts så att en prioritering av transaktioner till de olika delsystemen finns då flera använder bussen samtidigt. Det betyder i detta fall att transaktioner till chassit alltid har högst prioritet.

När en enhet gör en transaktion på bussen och enheten som tar emot data returnerar NACK efter någon byte i överförningen kommer transaktionen att avbrytas. Detta innebär även att en ny transaktion inte kommer att startas per automatik.

För att bestämma vilken funktion som ska hantera data på vilket ID finns funktionerna \texttt{bus\_register\_receive}, som registrerar en funktion för mottagen data, samt \texttt{bus\_register\_response} som registrerar en funktion då data ska returneras över bussen.

De ID:n som finns implementerade på de olika delsystemen och vad de gör finns i bilaga \ref{callbacks}.

Funktionen för att skicka data på bussen är \verb|bus_transmit|, och för att göra en förfrågan finns \verb|bus_request|. Båda dessa returnerar 0 då transaktionen lyckades. Detta innebär att om användaren vill vara säker på att en transaktion ska gå fram på bussen måste dessa funktioner köras tills dess att de returnerar 0.

Hastigheten på bussen har valts till så låg som möjligt, detta för att få maximal stabilitet. Eftersom hastigheten sätts genom en division av klockhastigheten till processorn kommer bussen att gå olika fort beroende av vilken enhet som är master. Detta innebär att hastigheten varierar mellan cirka 70 och 90 kHz.

\subsection{Utmatning på LCD-skärm}
\label{sec:lcd_interface}

Alla enheter kan mata ut information på kommunikationsenhetens LCD-skärm. Detta görs genom biblioteket \verb|lcd_interface| och funktionen \verb|display|. Funktionen kan ta godtyckligt antal parametrar, dock som minst två där den första anger vilken av LCD-skärmens två rader man vill använda och den andra är en sträng med texten som ska skrivas ut. Övriga parametrar är variabler som man vill mata ut, dessa refereras till i textsträngen med samma syntax som är standard i funktionen \verb|printf| i C.

LCD-skärmen kommer att rotera mellan de fyra olika enheternas meddelanden med ca två sekunders intervall. Varje ''sida'' som visas på skärmen identifieras med en bokstav för vilken enhet som visas för tillfället: ''C'' för chassienheten, ''S'' för sensorenheten, ''K'' för kommunikationsenheten och ''A'' för armenheten.
