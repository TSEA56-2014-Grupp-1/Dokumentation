\section{Sensorenhet}
Sensorenhetens uppgift är att samla in rådata från de olika sensorerna och formatera denna til information som är användbar för robotens övriga delsystem. På begäran av andra delsystem skickar sensorenheten ut data via bussen. Sensorenheten är utrustad
med en linjesensor vars uppgift är att ge information om robotens position i förhållande till tejplinjen. Informationen används som styrdata och skickas över bussen i form av en tyngdpunkt till chassimodulen för styrreglering.

Vidare är roboten bestyckad med två stycken sidoskannrar på vardera sida om den. Dessa används för att lokalisera objektet roboten ska plocka upp. Om ett föremål hittas räknar sensorenheten ut en koordinat för föremålet och skickar koordinaten över bussen till armenheten.


\subsection{Komponenter}
\begin{packed_itemize}
\item 1 x ATmega1284P, huvudprocessor
\item 1 x refelxsensormodul
\item 2 x 16-kanals multiplexrar
\item 1 x RFID-läsarer (Parallax Serial)
\item 2 x avståndssensorer (GP2D120)
\item 2 x resistorer (18~k\ohm), för lågpassfilter
\item 2 x kondensatorer (100~nF), för lågpassfilter
\item 1 x EXO-3, kristalloscillator (20 MHz)
\end{packed_itemize}

\subsection{Sensorer}
Sensorenheten använder tre olika sensortyper: avståndssensor, linjesensor och RFID-läsare.
Dessa beskrivs kortfattat nedan. En djupare beskrivning av hur komponenterna fungerar finns i bilaga sensorfördjupning.

\subsubsection{Avståndssensorer}
Avståndssensorerna används till robotens sidoskannrar. De mäter avstånd genom att skicka ut infrarött ljus som sedan reflekteras tillbaka i en PSD, Position Sensitive Detector. Avståndssensorerna som används fungerar för avstånd mellan \mbox{$4-30$ cm}. Eftersom de först mäter ett digitalt värde och sedan skickar ut en analog spänning uppstår brus på utsignalen. Detta brus är relativt högfrekvent varför det filtreras bort med hjälp av ett lågpassfilter innan signalen når processorn. Se kopplingsschema, figur \ref{fig:senskoppling}.

En avläsning från en avståndssensor görs genom att omvandla sensorns analoga utspänning till ett digitalt värde. När A/D-omvandlingen är klar jämförs den A/D-omvandlade spänningen med en tabell över kända avstånd och spänningar för att översätta denna till ett avstånd i millimeter. Värden som inte finns i tabellen beräknas med linjärinterpolering. 

Avståndssensorerna är, inom det intervall de är designade att arbeta, kapabla till att uppnå hög precision men olika föremål kan få avståndssensorn att ge ut olika spänningar för samma avstånd. Detta leder till att det är av stor vikt att alla avståndssensorer kalibreras i den miljö de är tänkta att användas. Avståndssensorerna har även ett område inom vilket de klarar av att känna av avstånd. Detta område breder huvudsakligen ut sig i horisontell led. Detta har på roboten tagits i beaktning genom att montera de avståndssensorer som sitter på sidoscannrarna vertikalt snarare än horisontellt.

\subsubsection{Linjesensor}
Reflexsensormodulen består av en uppsättning IR-dioder och fototransistorer som tillsammans används för att mäta reflektiviteten hos underlaget. Eftersom reflexsensormodulen består av 11~stycken separata IR-dioder och fototransistorer används en multiplexer och en demultiplexer för att styra sensorn. Demultiplexern driver IR-dioderna och multiplexern används för att ta in insignalerna från fototransistorerna. Linjesensorn kommer att vara kopplad i enlighet med kopplingsschemat i figur \ref{fig:senskoppling}.

Reflexsensorn ger ut en analog spänning som är omvänt proportionell mot underlagets reflekterande ljusstyrka. En inläsning från linjesensorn sker genom ett funktionsanrop till linjesensorinläsningsfunktionen som finns på sensorenheten. När denna funktion anropas uppdateras en uppsättning variabler som är lagrade i en vektor. Vektorn är 11 element lång, där varje element representerar en reflexsensor.

När uppdateringen av linjesensorn startas för första gången är muxarna som styr linjesensorn inställda så att reflexsensorn längst till vänster väljs. Efter detta startas A/D-omvandling på kanal~0 som svarar mot den pinne på processorn som reflexsensormodulen är kopplad till. Under vidare körning så påbörjas varje uppdatering av reflexsensorerna med att en A/D-omvandling startas varefter programmet väntar på att omvandligen ska slutföras. När A/D-omvandligen är färdig läggs sedan det erhållna värdet in i linjesensorns datavektor.


\subsubsection{RFID-läsare}
Den RFID-läsare som används är en “Parallax Serial”. Denna kräver två pinnar på processorn enligt kopplingsschema i figur \ref{fig:senskoppling}. När chassit har stannat på en station beordrasl sensorenheten att göra en RFID-läsning. Då körs ett program på sensorenheten som aktiverar läsaren, rensar läsarbufferten och sedan väntar programmet på att en inläsning sker, vilket i regel tar cirka 150 - 300 ms. Läsaren kommunicerar med sensorenhetens processor via USART och så fort antennen låst sig på en tagg skickas värdet till processorn där det lagras i en buffert. Så fort det finns data i bufferten väntar programmet ytterliggare 50 ms för att all data ska hinna läsas in till bufferten från RFID-taggen innan avläsning av bufferten sker. Sedan jämförs det inlästa värdet med RFID-taggar som redan finns lagrade i processorns minne. Om någon av de redan lagrade taggarna matchar det inlästa värdet skickar sensorenheten tillbaka den siffra som står på motsvarande RFID-tagg. Om ingen inläsning gjorts innan 400 ms ger programmet upp och skickar till chassienheten att inget hittades.

\subsection{Sidoskanner}
Sidoskannerns uppgift är att hitta det objekt som ska plockas upp när roboten har stannat vid en plockstation. Sidoskannern består av två avståndssensorer, på höger-respektive vänster sida om roboten, monterade på varsitt servo. Servona styrs med hjälp av pulsbreddsmodulering. Servot får en puls var 20:e~millisekund och pulsbredden avgör vilket läge servot antar. En pulsbredd på ungefär 0.5~ms motsvarar servots ursprungsläge och en pulsbredd på ungefär 2.5~ms motsvarar max vinkelutslag. Detta varierar dock något från servo till servo.

För att få ett servot att svepa över robotens ena sida ökas pulsbredden inkrementellt med en stegkonstant motsvarande ett servoutslag på en grad. För varje iteration, dvs för varje vinkel servot står i, kommer avståndssensorn lägga in 20 stycken A/D-omvandlade avståndsmätningar i en array för att sedan ta medianvärdet av mätningarna. Detta görs för att bli av med eventuella avvikande värden som fås ur avståndssensorerna. Slutligen omvandlas värdet till ett avstånd i millimeter genom att interpolera mellan de olika referensvärden som finns lagrade i processorn. Om avståndet är större än vad armens räckvidd är innebär det att att inget föremål detekterats och servots vinkel stegas upp ytterligare en grad. 

När avståndssensorn däremot påträffar ett föremål inom armens räckvidd sparas både vinkeln som servot står i och avståndet till föremålet undan innan sidoskannern stegar upp igen. För varje vinkel som avståndssensorerna fortfarande träffar föremålet sparas avståndet undan och slutligen även den sista vinkeln då den fortfarande träffade ett föremål.

Den vinkel som föremålet slutligen beräknas stå i ligger mitt emellan den första och sista vinkeln där föremålet detekterats. Vidare beräknas avståndet till föremålet som medianen av 20 stycken mätningar för att på så sätt minimera den inverkan som kraftigt avvikande värden annars skulle kunna få. Medelvinkeln $\alpha$ och medianavståndet $L$ används sedan för att beräkna en koordinat utifrån vilken armen kan plocka upp föremålet. Denna koordinat är planpolär och består således av en vinkel $\beta$ och ett avstånd, $R$. Här är $\beta$ den vinkel som basplattan ska stå i för att armen ska vara riktad mot föremålet och $R$ är avståndet från robotens mittpunkt ut till föremålet. Se figur \ref{fig:sidoskanner}
\nyBild{sidoskanner.png}{Vänster sidoskanner.}{sidoskanner}{0.7}

\subsection{Översiktlig beskrivning av programmet}
Sensorenhetens huvudsakliga funktionalitet ryms i tre olika delar. En del för beräkning av koordinaterna som skall ges till armen från sidoskannrarna. Ytterliggare en del hanterar den data som fås från linjesensorn och utifrån denna upptäcker korsningar, avbrott och plockstationer. Slutligen behandlas den del av programvaran som tar hand om tyngdpunktsberäkningen som krävs för att roboten ska klara av att följa en linje.

\subsubsection{Koordinatberäkning}
När sidoskannern har hittat ett objekt och med flera mätningar noggrant identifierat avståndet $L$ och vinkeln $\alpha$ används dessa för att räkna ut $R$ och $\beta$ genom att kalla på två funktioner, calculate-angle-coordinate och calculate-distance-coordinate.
Vid montering av sidoskannrarna mäts avståndet från robotens origo, dvs armens mittpunkt, till servonas rotationsaxel, se figur \ref{fig:sidoskanner}. Avståndet definieras som konstanten Origo-to-scanner-distance och används i koordinatberäkningsfunktionerna.

En temporär koordinat för objektet i förhållande till origo bestäms:
$$\begin{pmatrix}
x \\ y
\end{pmatrix}
 = 
\begin{pmatrix}
Konstant+L \sin(\alpha) \\ 
L \cos(\alpha)
\end{pmatrix}$$

Sen fås $R$ och $\beta$:
$$\begin{pmatrix}
R \\ \beta
\end{pmatrix}
 = 
\begin{pmatrix}
\sqrt{x^2 + y^2} \\ 
\arctan(\frac{x}{y})
\end{pmatrix}$$

\subsubsection{Korsning, avbrott och plockstationsdetektering}

Plockstationsdetektering sker genom att roboten först och främst kontrollerar huruvida linjesensorn registrerar tejp utöver den tejpade linjen. Ifall att de fyra sensorerna längst ut antingen till höger eller vänster på reflexsensormodulen indikerar tejp innebär detta att vi antingen är vid en plockstation eller vid en korsning. Först när det har skett 2000 A/D-omvandlingar kommer roboten att stanna på en plockstation. Under denna tid kommer roboten fortlöpande att kontrollera huruvida linjesensorn registrerar tejp på den andra sidan om roboten. På detta sätt säkerställs att roboten inte stannar vid korsningar. Om den å andra sidan registrerar tejp på andra sidan också innebär det korsning och den kan köra vidare. 

För att hantera avbrott i tejplinjen kontrolleras fortlöpande huruvida roboten är över en linje. I det fall att roboten tappar linjen helt och hållet så kommer den utifrån sensorenheten skickade tyngdpunkten att vara 127, vilket motsvarar att linjen ligger på mitten. Eftersom att avbrott i tejpen i enlighet med banspecifikationen som längst får vara 10 centimeter långa är detta tillvägagångssätt fullt tillräckligt för att hantera avbrott i tejpen.
 
%\nyBild{programfl_de-_sensorenheten_uppdaterar_variabler.jpg}{Programflöde för att upptäcka korsning eller plockstation}{senskorsning}{0.8}


\subsubsection{Tyngdpunktsberäkning}
För att roboten ska känna till sin egen position i förhållande till linjen så ses de värden som registreras av de individuella sensorerna på reflexsensorn som tyngder. Ett högre värde motsvarar en större tyngd. De olika tyngder som finns på linjesensorn används sedan för att beräkna en tyngdpunkt hos linjesensorn. Eftersom att de reflexsensorer som läser av tejpen kommer att väga betydligt mer än de som läser av golvet kommer tejpen alltid att finnas där tyngdpunkten beräknas ligga hos linjesensorn.

Tyngdpunktsberäkningen använder sig av två stycken variabler. Den första variabeln innehåller linjesensorns totalvikt, alltså summan av de individuella reflexsensorernas värden. Den andra variabeln innehåller sensorns totalvikt, men där de olika reflexsensorerna även har blivit multiplicerade med en skalfaktor. Denna skalfaktor fyller två funktioner. Först och främst behövs den för att ge sensorerna på kanterna en större hävarm relativt linjesensorns mittpunkt. Vidare används den till att skala den slutgiltiga tyngdpunkten så att hela talområdet hos det åtta bitar stora returvärdet används för att representera linjen. Denna metod kommer att resultera i att tyngdpunkten representeras av ett åtta bitar stort heltalsvärde.

Då tyngdpunkten är 0 ligger tejpen alltså längst till vänster på reflexsensorn på samma sätt som en mekanisk tyngdpunkt hade legat längs till vänster om all massa hos en linje hade legat till vänster. Motsvarande innebär tyngdpunkt 255 att linjen ligger längs ut till höger på linjesensorn.







